# Лекція 1: Вступ

Лектор: Трочун Євгеній Володимирович  
Досвід: Lead/Senior Software Engineer, 9+ років досвіду в бекенд-розробці  

## Теми лекції

- Мета курсу та його структура
- Важливість баз даних
- Основні поняття: БД та СУБД
- Типи СУБД
- Інструменти курсу
- Орієнтовний план курсу

---

## Мета курсу

### Основний фокус курсу:

1. Проектування баз даних
   - Побудова ефективних структур баз даних
   - Нормалізація структури таблиць
   - Створення коректної архітектури БД
2. SQL-запити
   - Написання ефективних запитів - це ключова навичка курсу
   - Контрольна орієнтована на написання SQL-запитів
3. Робота з транзакціями
4. Реляційні бази даних
5. Практичний досвід
6. Розуміння основних внутрішніх механізмів роботи PostgreSQL

---

## Важливість баз даних

### Чому база даних критично важлива:

1. Центральна роль в системах
   - База даних - це серце будь-якої складної системи
   - Повноцінний бекенд-додаток не може функціонувати без БД

2. Критичність для кар'єри
   - Ключова частина технічних співбесід
   - На бекенд-позиції ~20-30% співбесіди присвячено обговоренню тем пов'язаних з БД
   - Без фундаментальних знань БД складно знайти якісну роботу

3. Академічне значення
   - Фундаментальні знання, необхідні для успішного проходження багатьох подальших курсів
   - 30-50% вступного іспиту на магістратуру присвячено БД (практико-орієнтовані завдання: побудова схем, написання запитів)

4. Універсальність
   Знання і навички роботи з БД корисні не тільки для бекенду, а й для майже всіх інших сфер розробки програмного забезпечення

---

## Основні поняття

### База даних vs Система управління базами даних (СУБД)

База даних:
- Організований набір даних
- Моделює певний процес, об'єкт чи аспект реального світу
- Приклади: список групи, книга контактів, тощо

Система управління базами даних (СУБД / DBMS):
- Софт для роботи з базами даних
- Забезпечує гнучку та ефективну роботу з даними
- Приклади: PostgreSQL, MongoDB, MySQL

> **Примітка:** В розмовній мові обидва поняття часто називають просто "база даних"

### Проблеми зберігання даних у файлах

При зберіганні даних у звичайних файлах (наприклад, CSV) виникають серйозні проблеми:

#### 1. Проблеми з ефективністю
- Повільна робота при великих обсягах даних
- 4 записи читаються швидко, тисячі записів - повільно
- Складні операції пошуку та з'єднання даних

#### 2. Проблеми консистентності даних
- Можливість "мертвих посилань"
- Приклад: курс видалений, але студенти залишились записаними на нього
- Відсутність контролю цілісності даних

#### 3. Проблеми надійності
- Що робити при збоях системи?
- Приклад: студент записався, курс не записався через відключення електрики
- Неможливість гарантувати атомарність операцій

#### 4. Відсутність стандартизації
- Кожна система має власний формат
- Складність міграції між системами
- Відсутність уніфікованого інтерфейсу

### Переваги СУБД

Системи управління базами даних вирішують ці проблеми:

1. Консистентність даних - контроль цілісності та зв'язків
2. Ефективність - оптимізована робота з великими обсягами даних
3. Надійність - механізми відновлення після збоїв
4. Уніфікований інтерфейс - стандартизовані мови запитів (SQL)
5. Автоматизоване управління - СУБД керує файлами самостійно

---

## Типи DBMS

### 1. Реляційні бази (SQL)
- Приклади: PostgreSQL, MySQL, Oracle, MS SQL Server
- Особливості: підтримують стандарт SQL, структуровані таблиці
- Найпоширеніший тип на сьогоднішній день

### 2. Документо-орієнтовані бази
- Приклади: MongoDB, CouchDB, Couchbase
- Особливості: зберігають дані у форматі JSON/XML
- Гнучка структура: немає чіткої схеми

### 3. Бази даних "ключ-значення"
- Приклади: Redis, Memcached
- Найпростіший тип: працюють як великий словник
- Використання: кешування, сесії, тощо

### 4. Спеціалізовані бази даних

#### Векторні бази
- Застосування: семантичний пошук, машинне навчання, Data Science

#### Графові бази
- Особливості: зберігають дані та відношення між ними
- Застосування: картографія, соціальні мережі

#### Колонкові бази (Data Warehouses)
- Приклади: ClickHouse, Snowflake
- Застосування: аналітика, робота з величезними наборами даних
- Особливість: ефективні складні запити на великих обсягах

### Тренди у розвитку баз даних

- Реляційні бази додають можливості роботи з документами
- В той же час NoSQL багато NoSQL баз рухаються в сторону SQL. Наприклад, MongoDB додала JOIN'и та транзакції
- Рух до універсальності: різні типи БД запозичують функції один у одного

---

## Інструменти курсу

### Основна СУБД: PostgreSQL
Чому PostgreSQL:
- Одна з найкращих реляційних баз даних на сьогоднішній день
- Багатий функціонал та висока ефективність
- Одна з найрозповсюдженіших СУБД на даний момент
- Повністю open source та безкоштовна

### Інтерфейс: pgAdmin
- Візуальний інтерфейс для роботи з PostgreSQL
- Зручна візуалізація схем БД
- Альтернативи: DataGrip (JetBrains), DBeaver, тощо. Проте pgAdmin безкоштовний та open source

### Контейнеризація: Docker
- Використання для зручного розгортання середовища
- Стандартизація робочого середовища для всіх студентів

Детальніше про роботу з Docker розповідається на 2-й лекції.

---

## Орієнтовний план курсу (15 лекцій)

### 1. Вступ та налаштування (лекції 1-2)
- Лекція 1: Вступна лекція (сьогодні)
- Лекція 2: ER діаграми та налаштування оточення
  - Типи діаграм для опису БД
  - Запуск PostgreSQL в Docker
  - Взаємодія з базою даних

### 2. Основні концепти (лекція 3)
- Основні поняття: таблиці, типи даних, рядки
- Data Definition Language (DDL) - створення таблиць на основі ER діаграми

### 3. SQL - серце курсу (лекції 4-7)
- Прогресія навчання: від простих до складних запитів
- Інтерактивність:
  - Написання запитів разом під час лекцій
  - Можливість заробити додаткові бали за активність
- Підсумок: контрольна робота після SQL-лекцій

### 4. Нормалізація баз даних (лекції 8-9)
- Приведення таблиць до нормальних форм
- Оптимізація структури БД
- Маніпуляції зі структурою таблиць

### 5. Транзакції (лекція 10)
- Основи роботи з транзакціями
- Забезпечення цілісності даних

### 6. Індекси (лекції 11-13)
- Призначення: інструменти для прискорення пошуку
- Що вивчимо:
  - Принципи роботи індексів
  - Типи індексів
  - Коли використовувати/не використовувати

### 7. Внутрішній дизайн СУБД (лекція 14)
- Як зберігаються файли на диску
- Взаємодія бази даних з файловою системою
- Алгоритми прийняття рішень про зберігання даних

### 8. Нереляційні СУБД (лекція 15)

---

## Лабораторні роботи (6 робіт по 10 балів)

### Лабораторна 1: Побудова діаграм
- Створення діаграм БД на основі заданої задачі
- Фундамент для наступних робіт

### Лабораторна 2: Створення БД в PostgreSQL
- Базується на Лаб 1: реалізація діаграми в PostgreSQL
- Практичне створення структури БД

### Лабораторна 3: Прості SQL-запити
- Базується на Лаб 2: робота з створеною БД
- Операції: INSERT, UPDATE, DELETE
- Запити: прості SELECT'и

### Лабораторна 4: Аналітичні запити
- Базується на Лаб 2: складні запити до тієї ж БД
- Поглиблена робота з SQL

### Лабораторна 5: Нормалізація таблиць
- Завдання: отримана неефективна/ненормалізована БД
- Мета: привести до нормальних форм

### Лабораторна 6: Міграції
- Розробка запитів для:
  - Створення нових таблиць
  - Перенесення даних між таблицями
  - Трансформація структури БД

---

## Курсова робота (для потоку ІМ)

### Концепція:
- Продукт: повноцінний бекенд-застосунок
- Технології: REST API + PostgreSQL
- Командна робота: виконується в групах

### Зв'язок з лабораторними:
- Лабораторні: чистий SQL та діаграми
- Курсова: реалізація SQL-запитів у вигляді бекенд-додатка
- Практичне застосування здобутих навичок

---

## Контрольна робота (20 балів)

Терміни: після лекцій по SQL (після 7-ї лекції)  
Фокус: побудова БД та написання SQL-запитів  
Характер: практико-орієнтована

---

## Фокус курсу

Основний акцент: реляційні бази даних та SQL  
Додатково: поверхневий огляд інших типів БД в кінці курсу для розуміння відмінностей та областей застосування
